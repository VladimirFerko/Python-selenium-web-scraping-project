Buďme teda naozaj priateľskí a zavolajme sem občanov USA 
 
Výraz ,,náš človek“ priniesol ešte pán Mečiar a jeho HZDS. 
Divoká privatizácia prebiehala v štýle keď majetok putoval do rúk 
„našich ľudí“. Smer a Róbert Fico v tom počas dlhých 
rokov vládnutia pokračovali. Začala sa éra inteligentnej, právnej manipulácie nastavovania 
si zákonov tak, aby prišlo koncove stanovisko súdu, že všetko 
bolo ,,v súlade so zákonom“. Po dlhých rokoch tohto marazmu dostalo Slovensko po voľbách šancu, 
aby sa napravili krivdy spáchané počas vlád Smeru a SNS 
aj v rezorte pôdohospodárstva. Lesníci, pôdohospodári, ktorí sa nevedeli dostať 
k svojej vlastnej pôde, ktorú im právnickými kľučkami dokázali vziať, 
začali mať nádej, že sa to zmení. V štátnych lesoch, 
ktoré bez problémov nakúpili protipožiarny systém za 22 miliónov eur, 
ktorý v inom štáte kúpili za 1 milión, sa konečne 
očakávala zmena. Malí roľníci začali veriť, že dostanú konečne šancu na prenájom 
pôdy od SPF. Začali veriť, že si dokážu kúpiť nejaký 
stroj s pomocou štátu a, že to nebudú len „agrobaróni“ 
na účty ktorých pritečú stovky miliónov z dotácií. Veľká nádej 
po rokoch a túžba po zmene bola zhmotnená do volebného 
výsledku OĽaNO, nakoľko uverili v ich protikorupčný program. Mnoho z 
tých farmárov, ktorí sa zišli v štrajkoch v Bratislave volili 
OĽaNO. Nádej bola veľká ,očakávanie ešte väčšie a príchod ministra Mičovského 
bol prísľubom, že človek ktorý dlhé roky bojoval s drevnou 
mafiou v lesoch, kde sa predávalo drevo len vybraným spoločnostiam 
a vybraným dodávateľom, sa stal ministrom. Počas vlád Smeru a 
SNS sa podpisovali zmluvy na dodávky dreva len „našim ľudom“ 
a obyčajná malá píla na dedine nemala šancu sa dostať 
k drevu od Štátnych lesov lebo nebola ,,Naša“. Všetko nasvedčovalo tomu, že to bude nový začiatok v rezorte, 
tak dlho a ťažko devastovaným lobistickými skupinami a finančnými žralokmi 
. V agrárnom rezorte podniká množstvo finančných skupín, nakoľko si 
uvedomili, že pôda bude mať stále hodnotu a nestratí svoju 
cenu. Základne pravidlo, že štát a človek sú len tak 
bohatí aké množstvo pôdy vlastnia, je pravidlo, ktoré má svoje 
opodstatnenie. Prísun dotácii z európskych peňazí je zlatým lákadlom a nastavenie 
legislatívy je spôsobom, ako si ten zlatý oriešok vybrať z 
hniezda. Mičovský sa stal zrazu problémom. Dvere kancelárii ministra sa 
prestali otvárať ,,našim ľudom“, a tak prišli pokusy nejako sa 
sním dohodnúť a podsúvať mu svojich ľudí, aby sa nestratil 
vplyv nad rezortom, ktorý živí mnohé finančné skupiny. Dohováranie však neplatilo a ani snaha nanominovať mu svojich ,,odborníkov 
„ z kruhu ,,LOBY“ sa nepodarila ,aj keď sa predsa 
len dostali k nemu aj ľudia, ktorí by sa k 
nemu dostať nemali a to sa mu nakoniec vypomstilo. Keď 
zistil, že aj jeho niektoré nominácie nie sú dobré a 
začal sa ich zbavovať, tak zrazu sa zišla skupina ľudí, 
ktorý dali dokopy svoje hlavy a spoločný cieľ bol na 
svete ,,poďme sa ho zbaviť“. Terajší minister pán Vlčan nastúpil na pôdohospodárstvo ako štátny tajomník. 
Spolupráca sním, podľa slov ministra Mičovského bola ťažká. V mnohých 
jeho postojoch a predstavách ako má byť vedený rezort sa 
ich názory rozchádzali, a tak sa po krátkom čase s 
Vlčanom minister rozlúčil . Prečo sa stal poradcom pre „agro“ 
vtedajšieho premiéra Igora Matoviča je záhadou, no možno to bude 
spojene aj s jeho snúbenicou Gabrielou Urbanovou, s ktorou sa 
minister Vlčan zasnúbil ešte pred tým ako nastúpil na ministerstvo. 
Pani Urbanová pôsobí na Ministerstve zdravotníctva a je šéfkou oddelenia 
medzinárodných vzťahov a záležitosti s EÚ na ministerstve. Bola to 
ona kto mal na starosti nákup vakcíny Sputnik. Či to 
bola ona, ktorá sa prihovorila na vláde, aby jej snúbenec 
neprišiel o príjem a niekde ho Matovič zamestnal je otázne, 
no stal sa poradcom predsedu vlády hoci ako bankár nemal 
skúsenosti s agro rezortom. A tak bankár s MGIMO školou 
a tréningom z tejto školy, zrazu stál vedľa premiéra a 
prinášal mu zvesti z rezortu agro. Ego je silné, a to že sa nepohodol s Mičovským 
bolo dobrou štartovaciou čiarou na prísun informácií, aký je on 
ten Dedoles neschopný. Na scénu prichádza už dnes bývali štátný tajomník ministerstva pôdohospodárstva 
Milan Kyseľ. Ten sa ako predseda Spolku farmárov vyjadril v 
marci 2019 počas štrajkoch roľníkov že ,,nepodporuje protesty farmárov lebo 
sú politický motivované“. Napriek tomu sa stal členom v poradnom 
zbore ministra Mičovského, ktorý chcel spojiť všetkých roľníkov. Ciele pána 
Kyseľa boli omnoho vyššie a snaha stáť sa generálnym riaditeľom 
Pôdohospodárskej platobnej agentúri bola enormná z jeho strany, čo sa 
mu aj skoro podarilo, no minister Mičovský si to nakoniec 
rozmyslel a uprednostnil radšej, že spraví transparentné výberové konanie na 
tento post a nemenuje priamo nikoho . To bola jeho ďalšia ,,chyba“ . Z Kyseľa si spravil 
nepriateľa a nešípil ešte akého. Po pár dňoch obvolával Milan 
Kyseľ všetkých členov poradného zboru, aby vystúpili z poradcovského zboru 
a mohol by tak prezentovať, že od Mičovského odchádzajú poradcovia 
a rozpadá sa mu team na ministerstve. To sa mu 
aj podarilo, ale nie celkom. Odišli 4 členovia poradného zboru 
zo 17 ,no medializácia bola taká, že sa mu rozpadá 
všetko. Šéf poradného zboru, ktorý bol v tom čase Martin 
Ondráš ukončil svoju činnosť v zbore k 31.8.2020, a ako 
to prezentoval na vlastnú žiadosť ,nakoľko sa vraj nevedel stotožniť 
s krokmi pána Ministra. Realita bola taká, že po viacerých 
upozorneniach od širokého spektra ľudí k osobe Martina Ondráša stratil 
Mičovský dôveru a požiadal, aby odišiel. Ďalší nepriateľ na scéne, ktorý sa okamžite pustil do blogovania 
a 128 článkami na blogu Sme spustil kritiku na akýkoľvek 
krok ministra a dokázal absurdne popísať a pretočiť stanoviska z 
dielne EÚ a vykresliť ministra ako neschopného. Ďalší člen ,,odvolacieho 
komanda“ je Anežka Srojt Hrdá, ktorá sa stala neslávne známa 
tým, že na Ministerstve pôdohospodárstva pri dychovej kontrole nafúkala 0,62 
promile a dostala hodinovú výpoveď. Jej manžel Vladislav Srojta je 
v Trnave šéf Nemocnice a hokejový fanda, kde sa stretáva 
s Igorom Matovičom a odvodnenie nameranej hladiny alkoholu pri dychovej 
skúške Anežky Srojt Hrdej, bolo že ,,ona zjedla len punčové 
koláče a vypila kvapky od kašľu“ je z dielne scifi. 
Rozhodla sa podať žalobu na ministerstvo, že ona nenafúkala, aj 
keď boli prítomní pri dychovej skúške traja kontrolóri. Pri podanej 
žalobe na ministerstvo napadala, že nemôže jej byť udelená hodinová 
výpoveď podľa kolektívnej zmluvy . A tak sa zrazu na 
úrade vlády stretla skupina ľudí, kde pán Vlčan z pozície 
poradcu premiéra dokázal dohodnúť stretnutia so všetkými, ktorí boli nespokojní 
s Mičovským. Mali otvorene dvere na Úrade vlády, kde ich 
prijímali rôzni poradcovia, aby si vypočuli ich sťažnosti. Prišla ďalšia ,, paľba „ na Mičovského zo strany SPPK. 
To je združenie poväčšine veľkých pestovateľov. Jeho predseda Emil Macho 
,verný to člen rady poľnohospodárov, ktorú založila ministerka Matečná za 
vlády začal hroziť štrajkami, nakoľko prišlo sporné rozhodnutie Mičovského, v 
ktorom chcel prideliť malým roľníkom cez tzv. „redistributivnu platbu“ 150 
eur na 1ha. To sa predsa nerobí. Peniaze majú ísť 
tam kde doteraz, teda veľkým roľníkom. A tak prišla doba 
mediálneho linču Mičovského a hrozba štrajkov ,,Agrobarónmi“ a to si 
v čase covidu nemohla vláda dovoliť. Mičovský odstúpil pre zadržanie šéfky SPF Gabriely Bartošovej políciou, ktorá 
skončila v cele predbežného zadržania a to z dôvodu podozrenia 
z korupcie na SPF z čias SNS . Mičovský prevzal 
zodpovednosť a odstúpil z pozície ministra aj keď túto pani 
nominoval do funkcie na odporúčanie z radov poradcov na Úrade 
vlády, a nebola to vyslovene jeho nominácia. Kto rozhodol, že novým ministrom pôdohospodárstva bude Samuel Vlčan je 
záhada. Ani jeho bankárska kariéra a vcelku neslávne pôsobenie v 
bankových inštitúciách a v rôznych dozorných radách dávalo tieň nad 
jeho minulosťou. Pán Vlčan nezabudol, kto ho podporoval. Milan Kyseľ 
sa stal štátnym tajomníkom , Martin Ondráš sa stal priamym 
poradcom ministra Vlčana, Anežka Hrdá Šrojtová ukončila spor s už 
Vlčanovým ministerstvom dohodou, a ministerstvo jej vyplatilo plnú výšku platov, 
čo nebola zamestnaná po hodinovej výpovedi na ministerstve pre alkohol 
v dychovej skúške. Dokonca ju Vlčan povýšil na šéfku svojej 
kancelárie. Začal sa hon na ľudí, ktorí nastúpili na pozície 
a to nielen na Ministerstve pôdohospodárstva, ale aj na jemu 
podriadených inštitúciách. Všetci, ktorí prišli za Mičovského dostali padáka a 
to na ,, drzovku „ a minister Vlčan našiel spôsob 
ako na to.Názorná ukážka ako sa zbaviť ľudí je prevedená 
,premiestnení ľudí z Mičovského protikorupčného oddelenia. Minister Vlčan si ich 
pozval, no na stretnutie s ním na pôde Ministerstva pôdohospodárstva 
prišla už personalistka pani Ľubica Turkotová, ktorá im ponúkla dohodu 
v znení, že je lepšie ukončiť pracovný pomer lebo váš 
odbor ,, sa ruší“. Pričom sa reálne nerušil, len sa 
mal premiestniť do Bratislavy zo Zvolena. Tu sa začína éra 
keď sa lož stáva pracovným nástrojom na ministerstve. Dnes je 
to prezentované ministrom tak, že ministerstvo nezrušilo protikorupčné oddelenie, len 
ho presunulo zo Zvolena do Bratislavy, a že pracovníci protikorupčného 
oddelenia nechceli dochádzať do Bratislavy, a čo im povedala pani 
personálna šéfka pani Turkotová. On nevie nakoľko osobne na stretnutí 
nebol a nevie sa vyjadriť za pani Turkotovu. Našiel si 
staronovú šéfku personálneho, ktorá na danej pozícii pôsobila za vlády 
SNS a po nástupe Mičovského sa stala dlhodobo práceneschopná, nakoľko 
vedela, že nebude mať uplatnenie v rezorte na pozícii Šéfky 
personalistiky Ľubica Turkotová zázračne vyzdravela hneď po nástupe ministra Vlčana 
a vrátila sa späť v plnej sile s odhodlaním verne 
slúžiť pánu ministrovi. Pani Nouvzovská ako riaditeľka NPPC mala problém s tým, že 
zo svojej pozície za vlády SNS to bola ona, ktorá 
bola zodpovedná za projekt ,,POTRAVINOVÝ KATALOG „. Na tento projekt 
podal Mičovský trestné oznámenie. To bol problém, nakoľko v tomto 
projekte sa ,,stratilo“ 2,2 milióna euro . Vlčan sa rozhodol, 
že pani Nouvzovská sa stane generálnou riaditeľku služobného úradu. To 
je 3 najsilnejšia pracovná pozícia na ministerstve. Je tu tak 
podivný paradox, že pani Nouvovská bude zastupovať pri vyšetrovaní trestného 
podania obe strany, tak poškodené Ministerstvo pôdohospodárstva, tak aj NPPC, 
ktoré malo spreneveriť v tomto projekte údajne 2,2 milióna euro. 
Hmm? Partia na Ministerstve pôdohospodárstva sa pomaly zložila a prišla 
prvá výzva cez ktorú mali dostáť roľníci a poľovníci pomoc 
v boji s africkým morom ošípaných v objeme 5,2 milióna 
euro. AMO výzva je ukážkou práce ministerstva pod vedením ministra 
Vlčana. Dotácie doputovali do rodinnej firmy pána štátneho tajomníka a 
k vybraným farmám. Z 8600 fariem dostalo podporu len cca 
100, ktorí dostali informáciu, že takáto výzva momentálne prebieha a 
takto odišlo 2 milióny eur zo sumy 5,2 milióna . 
Zvyšne peniaze v objeme 3 miliónov sa preinvestovali pri nákupe 
chladiarenských boxov, ktoré nakúpili cez sprostredkovateľskú firmu v Čechách v 
štýle ,,Náš človek“. Lesy SR pri reorganizácii podniku zase obsadili ,,Naši ludia“. Novými 
riaditeľmi podnikov, ktoré vznikli pri reorganizácii sa stali v 6 
prípadoch ľudia , ktorí pôsobili za vlád Smeru a SNS 
vo vrcholových pozíciách. Riaditeľov, ktorí prešli výberovým konaním počas ministrovania 
Mičovského poslali na pozície posledných lesníkov alebo rovno im nedali 
žiadne pozície. Generálny riaditeľ lesov Köszeghy sa skoro hneď po 
svojom nástupe vybral na poľovačku do ChKO Poľana streliť jeleňa. 
Nevadilo mu, že smernica lesov vraví, že zamestnanecký lov jeleňa 
3 kategórie je povolený až od dátumu 1.11. Jeho „zadarmo 
výstrel“ na Poľane zaznel 16.9. a za uloveného jeleňa nezaplatil 
žiaden finančný obnos. Veď prečo by aj platil, veď je 
predsa Generálny riaditeľ a ,,náš človek“. No, to čo bolo odprezentovane na klube OĽaNO z úst 
ministra Vlčana, kde si ho predvolali poslanci národnej rady je 
až neuveriteľné.,, Mičovský je vraj ten kto teraz brojí proti 
nemu lebo Mičovský je ten kto kryje drevnú mafiu a 
všetci, čo ho kritizujú sú s ním spolčení a on 
odstrihol ľudí z drevnej mafie“. Niečo takéto dokáže tvrdiť len 
ten, kto reálne nepozná situáciu v sektore pôdohospodárstva a lesníctva, 
len ten kto nepozná reálne, že kto čo v minulosti 
spravil a kto aké postoje v minulosti zaujal, či už 
lesníckom alebo poľnohospodárskom sektore. Snaha kriminalizacie ľudí zo strán ozajstnej 
drevnej mafie, ktorá je momentálne späť na ministerstve a v 
Lesoch SR je snahou za každú cenu udržať Vlčana v 
kresle ministra. No, tu prichádza v tomto príbehu naspäť protikorupčný 
program OĽaNA a to čo hlásalo toto hnutie pred voľbami, 
že zatočí s korupciou a zbaví Slovensko tzv. ,,našich ľudí“ 
a pre tento program ho volilo mnoho poľnohospodárov a lesníkov. 
Lesník a farmár sú skutočne tí obyčajní ľudia, ktorí reálne 
vedia kto je kto. Týmto obyčajným ľudom nemusí Vlčan hovoriť, 
kto je v obore bandita a kto ten dobrý. Roľník 
a lesník poväčšine v svojich oboroch pracujú desaťročia a Vlčan 
im pri svojej pol ročnej anabáze odborníka na pôdohospodárstvo a 
lesníctvo nemusí rozprávať ,že čo je dobre a čo zlé. 
A tak dnes OĽaNO prichádza o voliča a o dôveru, 
lebo človek, ktorý dnes nemá inú možnosť na dedine ako 
sa zamestnať v Štatných lesov dnes zo strachu o tých 
biednych 600 eur podpíše aj to že Köszeghy aj minister 
Vlčan sú najleeeeepšííí. Kedy a kde má možnosť povedať, čo 
si myslí je za plentou vo volebnej miestnosti. A tak 
Oľano, tým že sa sústredilo na jeden boj s mafiou 
v súdnictve a na tých par mien, ktoré rezonujú vo 
verejnosti prichádza o voliča tým že prinieslo späť našich ľudí 
v sektore pôdohospodárstva. Copyright © N Press s.r.o. 