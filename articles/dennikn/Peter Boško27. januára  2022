Obmedzenosť a z toho vyplývajúce sebapoškodzovanie vlastných možností Vladimíra Putina a Sergeja Lavrova 
 
S veľkým znepokojením sledujem to, čo sa deje na Ukrajine. 
Celá situácia je o to horšia, že ruský prezident má 
evidentne svoj postup dopredu premyslený a presne vie čo robí. 
Minimálne sa tak snaží pôsobiť, čo bezpochyby má svoj efekt. 
Nejaké titulky typu Putin prebudil a zľakol sa NATO sú 
úplne scestné. Putin má vo svojej hlave možno veľa vecí, 
ale strach z NATO ak aj v podvedomí má, tak 
si ho ani náhodou nepripúšťa. Považuje totiž celý zvyšok ľudstva 
za zberbu polo hlupákov, ktorých jediným údelom bude byť mu 
plne podriadení – tak ako si na to zvykol vo 
svojom okolí za posledných 22 rokov. Ten človek 22 rokov 
podľa jeho mienky nestretol seberovného, možno okrem Lavrova. Ktorý je 
podľa všetkého rovnako nafúkaný egocentrik mysliaci si o zvyšku sveta 
to isté čo Putin. Inak Vladimír po rusky znamená vládnuť svetu. Kto má trochu 
skúsenosti so schizofrenoidnými poruchami, veľmi dobre vie, že niečo také 
ako meno naznačujúce niečo takéto môže významným spôsobom ovplyvňovať chovanie 
daného človeka. Putinov svet je postavený na jeho absolútnej dominancii nad všetkými 
ostatnými, ktorá sa v chode udržiava strachom. Dodnes si pamätám 
nejaké video z porady nejakej ruskej obdoby rady chodu štátu. 
Putin tam s jej ostatnými účastníkmi vytieral podlahu ako s 
malými deťmi a ostatní mali evidentne setsakramentský rešpekt a strach 
a nevideli žiadnu inú možnosť iba sa plne podriadiť. Podľa Putinovej sebaistoty a tvrdým ťahom do vojny (Nenechajte sa 
prosím oklamať titulkami typu: https://www.aktuality.sk/clanok/z7fqp2q/v-ziadnom-pripade-nesmie-dojst-k-vojne-tvrdi-dmitrij-medvedev/ je to iba používanie osvedčených 
nástrojov propagandy, kde na jednej strane sa niečo robí a 
na druhej ruská propaganda mätie všetkých vyhláseniami popierajúcimi nos medzi 
očami), má pravdepodobne Putin dobre rozobrané všakovaké scenáre, ktoré potencionálne 
môžu nastať a na drvivú väčšinu je pripravený a nezaskočí 
ho takpovediac nič. Možno iba snáď keby tu pristála mimozemská 
loď, uniesla Putina z Moskvy a nechala ho zviazaného ležať 
pred súdom pre vojnové zločiny v Haagu. Výroky Lavrova o 
tom, ako doteraz boli Rusi trpezliví ale už sa čas 
naplnil, zaváňajú tým akoby mali v zálohe nejakú super utajenú 
zbraň, ktorou paralyzujú celý svet a ten im padne k 
nohám. Podľa ich suverejného správania by sme mali reálne čakať 
scenár, že jedného dňa sa zobudíme, nebude fungovať internet, televízia 
ani rozhlas a za tri týždne nám pred domami budú 
parkovať ruské tanky. Mimochodom niečo také ako odstavenie podmorských internetových 
káblov alebo nejaké ďalšie opatrenia na ničenie infraštruktúry majú určite 
naplánované ako prvé. Modlím sa nakoľko inžinieri infraštruktúry rátali s 
niečím takýmto. Putinova achillova päta je v spôsobe akým si udržuje rešpekt 
ostatných – strachom. Možno toto fungovalo v Rusku, ale ak 
napadne Ukrajinu, poštve proti sebe nielen každého jedného Ukrajinca ale 
celý svet. Aby toto ukočíroval, potreboval by technológiu, ktorou by 
ovládal myseľ iných ľudí. Ak ju nemá, tak to sa 
už jeho metódami rešpekt bude udržiavať podstatne ťažšie. Ale aby 
som sa vrátil k téme v nadpise článku. Podľa mňa 
sú Putin a Lavrov obmedzení, pretože v konečnom dôsledku idú 
proti vlastným záujmom. Ak by totiž rozvinutý svet fungoval v 
súčasnom status quo ešte nejaký čas – povedzme 15-30 rokov, 
podľa mňa by sa podarilo vyriešiť nielen také problémy ako 
choroby ale dokonca i smrť. Elon Musk sa mýli ak 
si myslí že nízka pôrodnosť ľudstva bude problém. Ak ľudia 
budú nesmrteľní, budeme mať problém presne opačný. Ľudia budú v 
optimistickom scenári o 30 rokov žiť večne, pretože naplno ovládnu 
tajomstvá fyziológie ľudského tela. Keby sa Putinovi a Lavrovovi podarilo 
rovno ovládnuť celý svet a pritom zničiť najrozvinutejšie technológie civilizácie, 
o pár rokov budú na tom oveľa horšie ako keby 
tak neurobili, pretože ľudia by sa inak vďaka rozkvetu technológií 
stali Bohmi. Ovládli by vlastnú smrteľnosť, možno i budovanie virtuálnych 
svetov do ktorých budú vedieť zapojiť všetky svoje zmysly. Tak 
ako Ľudovít XIV – francúzsky kráľ 17. storočia mal vo 
výsledku nižšiu životnú úroveň ako obyčajný človek narodený v 21. 
storočí – kvôli technologickému pokroku (zubári, splachovacie toalety, či teplé 
sprchy v 17. storočí moc nefungovali). To, že píšem o 
horizonte 30 rokov neznamená, že 70 ročný človek sa niečoho 
takého nemôže dožiť – naopak je to veľmi pravdepodobné, pretože 
pokrok bude postupovať najskôr predlžovaním priemernej miery dožitia až k 
úplnému odstráneniu chorôb a dosiahnutiu nesmrteľnosti. Tak tak isto bude mať Sergej Lavrov podstatne nižšie uspokojenie 
svojich ultra ego potrieb v rozbitom svete vojnou ako by 
mal v plne technologicky rozvinutom svete, kde by bol Bohom 
a mohol si napríklad v nejakej virtuálnej realite spustiť scenár, 
kde nielenže bude vládnuť celému svetu ale bude môcť takýchto 
svetov mať niekoľko, ľubovoľne do nich vstupovať a vystupovať – 
a všetko si pamätať. Ľudia môžu mať i zverské túžby naplnené a pritom sa 
navzájom neobmedzovať. Čo asi nie je správne, ale v princípe 
to možné bude. Inými slovami Putin a Lavrov sú svojim okolím pomýlení nafúkaní 
egocentrici, ktorí nepochopili ani takú základnú poučku, že ak ľudia 
spolupracujú dokážu násobne viac ako keď idú proti sebe. Myslia 
si, že sú výnimočné ľudského stvorenia, ktoré navyše boli v 
správnom čase na správnom mieste a je ich povinnosťou takúto 
unikátnu zhodu okolností doviesť do dokonalosti, neuvedomujúc si, že zároveň 
pravdepodobne zahadzujú niečo oveľa cennejšie – pokrok a výsledky ľudskej 
spolupráce. Ak sa bude 90% sveta zmietať v existenčných problémoch, 
1% Rusov na vrchu, ktorí budú možno vládnuť svetu zázrak 
neurobí. Copyright © N Press s.r.o. 