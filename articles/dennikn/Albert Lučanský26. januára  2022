Drogy, sex, stres, kritické myslenie a ďalšie (5 knižných tipov) 
 
Väčšinu našich dejín malo ľudstvo pozitívny vzťah k drogám a 
omamným látkam. To sa však modernizáciou spoločnosti začalo meniť. Prečo 
sa vlády po celom svete negatívne stavajú proti väčšine drog? 
Kde tento trend začal a čo za ním skutočne stojí? 
Je vojna proti drogám skutočne racionálna a postavená na vedeckých 
základoch, alebo naopak, ide od začiatku o spolitizovanú záležitosť na 
krehkých základoch? Ak si myslíte, že v otázke drog ide 
predovšetkým o blaho ľudí, mýlite sa. Viac sa dozviete v 
knihe Vojna proti drogám. Na trhu máme novú knihu o kritickom myslení. Jej autormi 
sú Martin Poliačik a Linda Lančova. Poliačik sa popri politickej 
kariére venoval kritickému mysleniu v Akadémii kritického myslenia a tieto 
poznatky zúročil v knihe novej knihe Poriadok v hlave. Dávnejšie 
som urobil výber 20 kníh o kritickom myslení, z ktorého 
som väčšinu prečítal. Pri čítaní kníh tohto formátu vám chcem 
odporúčiť, aby ste ich nečítali ako okno, spoza ktorého budete 
vidieť druhých, ale ako zrkadlo, kde uvidíte svoju vlastnú tvár. 
Z mojej čitateľskej praxe viem, že väčšinu ľudí je presvedčená, 
že práve oni sú tí, ktorí racionálne a kriticky zmýšľajú, 
a tak aj podobné knihy čítajú spôsobom, že im napadajú 
tí druhí. Práve z podobných kníh vieme, že aj vysoko 
inteligentní ľudia od istej úrovne začnú veľmi preceňovať vlastné presvedčenia 
a skĺznu neraz do takej názorovej uzavretosti, že sú porovnateľní 
s tými, ktorých z princípu kritizujú. Odpusťte mi, že použijem metaforu pandémie, viem, že sme sa 
toho napočúvali až-až, ale v tomto prípade je viac ako 
na mieste. Človeka možno zabiť veľmi jednoducho a priamo. Alebo 
ho možno postupne a pomaly mučiť, až zoslabne natoľko, že 
umrie. A to môže trvať dni, mesiace aj roky. Existuje 
zabijak, ktorý nás zabíja pomaly, celosvetovo, každý deň a možno 
o ňom metaforicky hovoriť ako o pandémii. Pandémii stresu. Dnes 
vieme, že nenájdeme oblasť ľudského zdravia, kde by stres nepredstavoval 
problém. Mechanizmy, ktoré chránili našich predkov pred divou zverou či 
geologickou katastrofou, sa dnes zapínajú kedykoľvek, napríklad pri pozeraní správ, 
čítaní článkov na internete či v rozhovore s kolegami. Naše 
stresové reakcie na podnety sú rovnaké, ako keby nás naháňal 
predátor v lese. No narozdiel od tejto nepravdepodobnej situácie sú 
podobné dávky stresu dávkované neustále, deň za dňom. Naše slabé 
telá sú neustále atakované stresom – na bežné dni si 
pripíjame kortizolom a pomaly zomierame. Ak vás unavuje známe klišé, 
že všetko je to v hlave, nepoteším vás a rovnako 
vás nepoteší kniha kanadského lekára Gábora Matého Keď telo povie 
nie. Vplyv stavu našej mysle na celkový zdravotný stav je 
totiž nesmierny, preto sa nemožno čudovať, že sa psychosomatické vedy 
tak rýchlo rozvíjajú. Na myseľ zázračné pilulky nie sú (zatiaľ?), 
preto potrebujeme odborníkov ako je Maté, ktorí nám ukážu, v 
čom nás naše vlastné myslenie môže zabíjať. Knihy o sexe milujem a nehanbím sa za to, lebo 
v skutočnosti po nich pokukuje väčšina, len to takto verejne 
nenapíše. Keď som uvidel titul Moc sexu, potešilo ma to, 
pretože každá kniha, ktorá detabuizuje túto oblasť, je akútne potrebná. 
Nato, ako majú ľudia sex radi, vedia o ňom a 
sexualite stále žalostne málo. Mnoho súčasných mýtov má korene v 
hlbokej minulosti, ktorú sa rozhodol preskúmať kolektív odborníkov v knihe 
Moc sexu. Zahraničné sexuálne trendy a mýty sú skúmané v 
slovenskom kontexte, čo je nám, prirodzene, blízke. Knihu som ešte 
nečítal, no veľmi sa na ňu teším a myslím, že 
by mohla zaujať aj vás. :-) Pri poslednej knihe som dlho váhal, či ju uviesť alebo 
nie. Nie žeby som ja mal s ňou problém, skôr 
aktuálna geopolitická situácia vo svete aj na Slovensku je naladená 
príliš jednostranne a radikálne, než aby ľudia dokázali nestranne prečítať 
knihu, ktorá nesedí do ich obrazu sveta. Asi uvediem aj 
disclaimer, lebo fakt nechcem hejty, to sa radšej so mnou 
stretnite a spoznajte ma. Takže disclaimer: čítam knihy kritizujúce Rusko, 
aj som na ne upozorňoval, aj recenzie som písal. Čítam 
aj knihy kritizujúce Ameriku, aj na ne upozorňujem, aj na 
ne píšem recenzie. Nie som na žiadnej strane, pretože geopolitika 
nepozná dobrých a zlých, pretože rozhodujúcim faktorom je boj o 
moc, vplyv a peniaze. Ak si myslíte, že Rusku ide 
o vaše blaho, zachovanie tradičných hodnôt, slovanskú identitu a slobodu, 
mýlite. Ak si myslíte, že Amerika sleduje vaše blaho, bezpečnosť 
sveta a demokraciu, rovnako sa mýlite. Čítajte viac kníh z 
politológie a historiografie a menej články na internetoch. Za toto 
poznanie ďakujem mojim učiteľom histórie na Univerzite Komenského, ktorí mi 
pomohli pochopiť, akí slepí vedia byť ľudia, politici aj média 
pokiaľ ide o geopolitiku. A teraz ku knihe: Názov je 
fakt strašný, no rozhodujúci je obsah. Chomsky ako ľavicový intelektuál 
a historik (áno, aj lingvistia, ale to nie je v 
tomto prípade potrebné spomínať) v tejto knihe detailne, vychádzajúc z 
kritickej žurnalistiky a historických prác, mapuje vývoj Ameriky ako svetovej 
veľmoci od konca druhej svetovej vojny po blízku súčasnosť. Na 
mnohých príkladoch ukazuje, aké sebecké, mocenské a predovšetkým pokrytecké boli 
záujmy USA v prípade mnohých vojenských konfliktov, ktoré ako veľmoc 
rozpútala po celom svete. Slovom pokrytectvo. To je asi najvýstižnejší 
popis Spojených štátov a ich zahraničnej politiky, aj keď opäť 
pozor, nechcem to zjednodušovať. Dejiny nie sú príbeh, to až 
pri spätnom podaní v nich príbeh rozpoznávame a hľadáme, čím 
z nich neraz robíme už fikciu. Aj tak však platí, 
že kto sa orientuje v politike USA za posledných 70 
rokov, nemôže hovoriť o tejto mocnosti ako o ideálnom spojencovi, 
ako o krajine na strane dobra, pravdy či práva. Prosím, 
prečítajte si knihu s otvorenou mysľou, je to ťažké čítanie, 
dozviete sa kopec vecí, ktoré v slovenskej žurnalistike nerezonujú, ale 
v zahraničí sa o nich písalo. Verím, že aj tento knižný výber inšpiruje a pomôže niekomu 
z vás siahnuť po knihe, ktorá bude kvalitnou voľbou. Ak 
sa vám tento výber páči, budem vďačný za zdieľanie. Ak 
s niečim nesúhlasíte, pokojne mi napíšte, len mi, prosím, nenadávajte, 
lebo stresu mám už aj tak dosť :-) Príjemné čítanie. 
Prečo trvá? Kto z nej profituje? Kto sú jej obete? 
Rovnako ako vo vojne s terorizmom sa aj vo vojne 
proti drogám točia miliardy dolárov a práve preto nie je 
ľahké ju vyhrať. Táto kniha vysvetľuje, prečo naďalej trvá, kto 
z nej profituje a kto sú jej obete. Vojna proti 
drogám ako politická stratégia existuje v Spojených štátoch od 70. 
rokov 20. storočia a ich vzor nasledovali aj európske štáty. 
Je to však prístup, ktorý zlyhal. Jeho výsledkom je obrovský 
nárast počtu ľudí vo väzení, násilie v rôznych častiach sveta, 
podpora diktátorských režimov a dramaticky rastúce počty závislých. Austrálsky novinár Antony Loewenstein precestoval Spojené štáty, Veľkú Britániu, Austráliu, 
Honduras a Filipíny, aby odhalil všetkých hráčov, ktorí sú do 
vojny proti drogám zapojení: úradníci, aktivisti, obete, agenti DEA, díleri 
aj užívatelia. Jeho reportáž z prvej línie odhaľuje, prečo je 
vojna proti drogám jedným z najtragickejších konfliktov našich čias. „Mnoho ľudí si myslí, že problém s drogami je vyriešený, 
keďže vojna proti drogám zlyhala a niektoré štáty legalizovali používanie 
marihuany na rekreačné aj medicínske účely. Táto kniha zaručene búra 
túto predstavu… Mal by ju prečítať každý, kto sa angažuje 
v akejkoľvek debate o drogovej politike.“ Dr. David Nutt, autor 
kníh Drugs Without the Hot Air a The Neurobiology of 
Addiction: New Vistas „Ak si chceš upratať v živote, musíš si najprv upratať 
v hlave,“ píše Martin Poliačik v úvode knihy Poriadok v 
hlave. So spoluautorkou Lindou Lančovou pripravili prehľadného a názorného sprievodcu 
kritickým myslením, ktorý vás naučí, ako postaviť argument, ako sa 
správne pýtať, ako kritizovať či ako prezentovať svoje myšlienky. A 
ako dosiahnuť nielen to, aby s vami ľudia súhlasili, ale 
najmä to, aby pochopili vaše postoje a východiská. Pretože tak 
ako hovorí názov jednej z 26 kapitol, niekedy je úsmev 
po stretnutí viac ako dobre dohodnutý obchod. Martin Poliačik vychádza zo svojej dlhoročnej praxe debatéra a konzultanta, 
ale aj aktívneho politika a aj vďaka tomu kniha Poriadok 
v hlave obsahuje množstvo názorných ukážok efektívne aj neefektívne vedených 
rozhovorov a argumentačných výmen, infografiky a grafy, odbornejšie texty venované 
dejinám kritického myslenia aj vtipné príklady z nám dobre známeho 
prostredia. Kniha vychádza v knižnej edícii Denníka N ako 50. 
publikácia v poradí. Ako si skrytý stres vyberá svoju daň Prevencia pred chorobami ľudstvo zamestnáva od nepamäti. Lekár a uznávaný 
autor Gábor Maté verí, že spôsob akým premýšľame a využívame 
svoju mozgovú kapacitu, má vplyv aj na naše fyzické zdravie. 
Ako súvisí Alzheimerova choroba s potlačenými emóciami? Môže človek zomrieť 
na osamelosť? Prepojenie tela a mysle nikdy nebolo vysvetlené zrozumiteľnejšie, nakoľko sa 
autor opiera o dlhoročné výskumy a poznatky z praxe. V 
knihe sa zároveň dočítate aj o siedmich princípoch liečenia a 
prevencie pred civilizačnými chorobami, napríklad pred rakovinou, či sklerózou ale 
aj o tom, ako vplýva na naše telo stres a 
emočné vypätie. O TOM sa nehovorí, TO sa má robiť! prezrádza jedna 
z rád starých mám a otcov. Tobôž by sa o 
TOM teda o sexe a sexualite nemalo písať. Autorský kolektív 
knihy Moc sexu sa však rozhodol pomyselne prekročiť rubikon a 
otvoriť témy, pri vyslovení ktorých by sa naši predkovia, ale 
aj mnohí súčasníci iba hanblivo červenali. Odborníčky a odborníci z 
oblasti histórie, etnológie, sociológie, politológie a psychológie na jednom mieste 
ponúkajú príbehy zo sveta dejín sexuálnej každodennosti, erotickej literatúry, podôb 
sexuálnej výchovy, prostitúcie, mravne skazenej mládeže či aktivizmu sexuálnych menšín 
v modernej ére Slovenska. Sex a sexualita sú totiž jedny 
z najprirodzenejších súčastí ľudského bytia, hoci sa často stávajú objektom 
nálepkovania, predsudkov a politizovania, ktoré zatieňuje iné, reálne problémy spoločnosti… 
Nejnovější kniha intelektuála, filozofa a aktivisty Noama Chomského přináší důkladnou 
kritickou analýzu současné mezinárodní situace. Autor zkoumá způsob, jakým Spojené 
státy – navzdory vzestupu Evropy a Asie – stále určují 
podmínky globálního diskurzu. Světová politická a finanční elita dnes vládne 
bez omezení demokratickými mechanismy. Vzhledem k tomu, že klimatická změna 
a šíření jaderných zbraní stále více ohrožují naše přežití, jsou 
kritické a nesmlouvavé hlasy, jako je hlas Noama Chomského, stále 
potřebnější. Tvrdě a jasně vyargumentovaná kniha je nepostradatelným průvodcem pro 
pochopení klíčových střetů a nebezpečí naší doby. Ak máte radi knihy a rozmýšľate, čo si najbližšie prečítať, 
na mojom knižnom blogu nájdete rôzne knižné tipy, knižné úvahy 
či recenzie :-) Niektoré uvádzam nižšie: Copyright © N Press s.r.o. 