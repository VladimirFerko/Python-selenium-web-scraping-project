M. Mignola: Ú.P.V.O — Výstraha, Černá bohyně & Král strachu (Komiksový denník 2 — 4/2022) 
 
„Nepochopila jste, že vaši nepřátelé si našli spojence? Nijak jsem 
nepřeháněl. Stojíte proti mnohem většímu nepříteli, než prozatím tušíte. Pouze 
jste nadzdvihli kámen a zahlédli tvory necházejíci se pod ním. 
Avšak pod tímto kamenem se hlouběji pod zemí nachází celý 
další svět, který stále nekontrolovaně roste a bují.“ Výstraha, Černá bohyně a Král strachu sú ďalšími zo série 
príbehov Úradu paranormálneho výskumu a obrany. Špeciálny vyšetrovací tým zložený 
z podivuhodných postavičiek v ňom pátra po únoscovi pyrokinetičky Liz 
Shermanovej, behá hore dole po svete, objavuje starých známych protivníkov 
z vnútra zeme a opäť sa raz snaží zabrániť celosvetovému 
Armagedonu. Veď to poznáte. Mike Mignola sa v záverečných poznámkach tejto trilógie zvanej Spálená 
země rozpisuje o tom, ako spolu s Johnom Arcudim vymýšľali 
jej jednotlivé zápletky — za pochodu hádzali rôzne nápady a 
námety o ktorých netušili, ako nakoniec dopadnú. A na výsledku 
to je dosť vidieť. Príbeh, ktorému by svedčilo skrátenie na polovicu, je umelo predlžovaný 
kvázi epickými výjavmi zaberajúcimi častokrát celé dvojstránky. A aj keď 
mám rád dynamickú kresbu Guya Davisa, vôbec mu nesvedčia tieto 
panorámy — nedokáže sa v nich uspokojivo vysporiadať s priestorom 
a pôsobia tak poloprázdne a chudobne. Mimochodom, keď sa v 
jednej snovej sekvencii na chvíľu vráti Mignola ako ilustrátor, hneď 
vám je ľúto, že sa v súčasnosti už viac venuje 
písaniu, než kresbe. Ú.P.V.O. je našťastie zložené z veľmi sympatických postáv a aj 
v celej tej soap-epike si nájdu autori priestor na ich 
osobné príbehy. Mignola taktiež vyťahuje svoje silné zbrane v podobe 
sépiovo sfarbených flashbackov, odkazov na staršie komiksy a mytológiu z 
rôznych kútov sveta. Spálená země tak uzatvára jednu kapitolu, cyklus Žabích válek — 
a ja sa aj napriek značným výhradám teším na ten 
ďalší, v ktorom sa osud Ú.P.V.O. začne opäť pomaly prepletať 
s osudom nášho milovaného Hellboya. Dámy a páni, prichádza Peklo 
na zemi. M. Mignola: Ú.P.V.O — Výstraha Comics Centrum, 2020 
160 strán * 60 % M. Mignola: Ú.P.V.O — Černá bohyně Comics Centrum, 2020 160 
strán * 65 % M. Mignola: Ú.P.V.O — Král strachu Comics Centrum, 2021 144 
strán * 70 % Čitateľský denník vo forme podcastu môžete počúvať na: Spotify, SoundCloude, 
Apple alebo Google podcasts. Moju výtvarnú tvorbu môžete sledovať na: 
Facebooku alebo webe. Copyright © N Press s.r.o. 